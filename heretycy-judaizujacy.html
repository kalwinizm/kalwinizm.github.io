<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="viewport" content="width=device-width, initial-scale=1.0">
  <meta name="generator" content="pandoc" />
  <meta name="date" content="2011-03-14" />
  <title>Poznaj heretyka: Judaizujący</title>
  <style type="text/css">code{white-space: pre;}</style>
  <link rel="stylesheet" href="style.css" type="text/css" />
</head>
<body>
<div id="header">
<h1 class="title">Poznaj heretyka: Judaizujący</h1>
</div>
<h2 id="początki-judaizujących">Początki Judaizujących</h2>
<p>Problem powstał we wczesnym kościele kiedy apostołowie zanieśli ewangelię o Jezusie do Żydów, Samarytan i Pogan. Kiedy Poganie odpowiedzieli na ewangelię, wywołało to konflikt grożący rozdziałem kościoła. Grupa nazwana Judaizujący sprzeciwiła się Pawłowi i Barnabie na Soborze Jerozolimskim (50 AD), opisane w Dziejach Apostolskich 15. Nie byli pewni czy przywileje przymierza ludu Bożego odnosiły się też do Pogan. Pawła odpowiedź uświadomiła im że Poganie w istocie stali się uczestnikami w błogosławieństwach przymierza, a dokładniej, w otrzymaniu Ducha Świętego: &quot;Bóg też, który zna serca, przyznał się do nich, dając im Ducha Świętego jak i nam, i nie uczynił żadnej różnicy między nami a nimi, oczyściwszy przez wiarę ich serca.&quot; (Dzieje Apostolskie 15:8-9).</p>
<h2 id="pogląd-judaizujących-na-zbawienie">Pogląd Judaizujących na zbawienie</h2>
<p>Judaizujący nauczali że Bóg nadal wymaga aby każdy przestrzegał pewnych rytuałów i przepisów jako warunku bycia przyjętym przez Ojca. Paweł, wspominając swoją konfrontację z Piotrem przed Judaizującymi, daje nam wgląd w nauczanie tej grupy (List do Galacjan 2:14). Najwyraźniej, Judaizujący chcieli zmusić nawróconych na chrześcijaństwo Pogan do życia pod przepisami Prawa Mojżeszowego. Nazwani są też oni &quot;tymi którzy są obrzezani&quot; (List do Galacjan 2:12) ponieważ jednym ze szczególnych elementów Prawa które Judaizujący wymuszali na chrześcijanach pochodzących z Pogan było praktykowanie obrzezania. Piotr wycofał się ze wspólnego jedzenia z pochodzącymi z Pogan chrześcijanami w obawie przed opozycją Judaizujących, którzy nigdy by takiego czegoś nie zrobili bojąc się przypadkowego dotknięcia i zjedzenia nieczystego pokarmu. Jednakże, Paweł stwierdza że postępowanie Piotra nie było &quot;zgodne z prawdą ewangelii&quot; (List do Galacjan 2:14).</p>
<h2 id="ortodoksyjna-odpowiedź">Ortodoksyjna odpowiedź</h2>
<p>Odpowiedź Pawła jest podana w Liście do Galacjan 2:16 &quot;Wiedząc wszakże, że człowiek zostaje usprawiedliwiony nie z uczynków zakonu, a tylko przez wiarę w Chrystusa Jezusa, i myśmy w Chrystusa Jezusa uwierzyli, abyśmy zostali usprawiedliwieni z wiary w Chrystusa, a nie z uczynków zakonu, ponieważ z uczynków zakonu nie będzie usprawiedliwiony żaden człowiek.&quot; Inną odpowiedź Pawła znaleźć można w Liście do Galacjan 5:12 &quot;Bodajby siebie uczynili rzezańcami ci, którzy was podburzają.&quot; Sugeruje samo-kastrację dla tych którzy wymagają obrzezania od innych. Stawia sprawę jasno. Zdaniem Pawła i odpowiedzi stworzonej na Soborze Jerozolimskim, Poganie nie muszą przestrzegać postanowień Prawa. Są wolni w Chrystusie, który wypełnił wymagania prawa/zakonu. Paweł nawołuje Pogan do powstrzymania się od praktyk związanych z czczeniem pogańskich bóstw, nie w celu zapracowania na ich zbawienie, ale jako odpowiedź na zmieniające życie przesłanie ewangelii i z wdzięczności Bogu za dar zbawienia.</p>
<h2 id="dlaczego-to-jest-ważne">Dlaczego to jest ważne?</h2>
<p>Podczas gdy z herezją Judaizujących uporał się Apostoł Paweł, stojąca za nią błędna idea nadal przenika przez dzisiejszy kościół. Problemem nie jest już obrzezanie albo ceremonialna nieczystość, ale pytanie o związek prawa i zbawienia - jak czyny odnoszą się do sprawiedliwości - to nadal przysparza wiele pytań dzisiejszym chrześcijanom. Wezwanie Pawła do Judaizujących pozostaje równie ważne jak nigdy dotąd. Nie jesteśmy zbawieni z uczynków, ale jedynie przez łaskę Chrystusa. W rzeczywistości, dodanie czegokolwiek do Chrystusowego dzieła zbawienia neguje łaskę Bożą. Paweł mówi, &quot;Nie odrzucam łaski Bożej; bo jeśli przez prawo/zakon jest sprawiedliwość, tedy Chrystus daremnie umarł&quot; (List do Galacjan 2:21).</p>
<hr>
<a href="kontakt.html">Kontakt z autorem</a> |
Stworzono: 2011-03-14 
| Aktualizacja: 2017-08-25 

<img src="http://stat.4u.pl/cgi-bin/s.cgi?i=zxcvbstats&amp;r=ns" width="1" height="1">
</body>
</html>
