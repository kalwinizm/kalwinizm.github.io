<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="viewport" content="width=device-width, initial-scale=1.0">
  <meta name="generator" content="pandoc" />
  <meta name="date" content="2011-07-04" />
  <title>Kim jest Chrystus?</title>
  <style type="text/css">code{white-space: pre;}</style>
  <link rel="stylesheet" href="style.css" type="text/css" />
</head>
<body>
<div id="header">
<h1 class="title">Kim jest Chrystus?</h1>
</div>
<p>W osobie Jezusa Chrystusa Bóg fizycznie wszedł na nasz świat. Nieskończony Bóg przyszedł by żyć w skończonym świecie. Ten który wie jak rzeczy powinny wyglądać przyszedł do miejsca gdzie one, jak widzimy, takimi nie są. W Jezusie Bóg i człowiek stały się jedną osobą, osobą inną niż ktokolwiek kogo ten świat widział, lub zobaczy. Jezus Chrystus, był i zawsze będzie, w pełni Bogiem i w pełni człowiekiem w jednej osobie. I ta osoba zmieniła na zawsze bieg historii.</p>
<h2 id="jezus---w-pełni-człowiek">Jezus - w pełni człowiek</h2>
<p>Jezus był całkowicie i w pełni człowiekiem. Był poczęty w łonie swojej matki przez cudowne działanie Ducha Świętego. To jest jasno stwierdzone w Ewangelii Mateusza 1:18: “A z narodzeniem Jezusa Chrystusa było tak: Gdy matka jego, Maria, została poślubiona Józefowi, okazało się, że, zanim się zeszli, była brzemienna z Ducha Świętego.” Podczas gdy wiele można by o tym spekulować, jedno jest pewne: Jezus urodził się z ludzkiej matki. Jego zwyczajne narodziny, potwierdzają jego człowieczeństwo.</p>
<p>Tak jak my mamy ludzkie ciało, tak samo było z Jezusem. Jako “dziecię rosło i nabierało sił” (Łukasza 2:40), a wzrastając Jezusowi “przybywało mądrości i wzrostu oraz łaski u Boga i u ludzi” (Łukasza 2:52). Jezus był “zmęczony podróżą” (Jana 4:6); po okresie postu był głodny (Mateusza 4:2); będąc na krzyżu, powiedział “pragnę” (Jana 19:28). Jego ciało było pod każdym względem dokładnie takie jak nasze.</p>
<p>Jezus powstał z martwych w fizycznym, ludzkim ciele które nie było już poddane słabości, chorobie czy śmierci. Swoim uczniom, zdziwionym że widzą Chrystusa żywym, powiedział; “Spójrzcie na ręce moje i nogi moje, że to Ja jestem. Dotknijcie mnie i popatrzcie: Wszak duch nie ma ciała ani kości, jak widzicie, że Ja mam” (Łukasza 24:39). Jezus jest obecny w tym idealnym, lecz ludzkim ciele, w niebie.</p>
<p>Umysł Jezusa był również taki jak nasz. Przeszedł przez proces nauki, tak jak inne dzieci. Ewangelista Łukasz, na przykład, wspomina nam, że Jezusowi “przybywało mądrości” (Łukasza 2:52). Tak jak każde dziecko, uczył się takich rzeczy jak mówienie, czytanie, pisanie i jedzenie. W swojej ludzkiej naturze nie znał dnia ani godziny kiedy powróci na ziemię, “Ale o tym dniu i godzinie nikt nie wie: ani aniołowie w niebie, ani Syn, tylko Ojciec” (Marka 13:32).</p>
<p>Dodatkowo, Jezus odczuwał pełną gamę emocji: “zdziwił się” wiarą centuriona (Mateusza 8:10); “zapłakał” przy śmierci swojego przyjaciela Łazarza (Jana 11:35); i kiedy się modlił do Boga “z wielkim wołaniem i ze łzami modlitwy” (Hebrajczyków 5:7). Przed swoim ukrzyżowaniem, Jezus powiedział “smętna jest dusza moja aż do śmierci” (Mateusza 26:38) i “dusza moja jest zatrwożona” (Jana 12:27).</p>
<p>Jezus był taki jak my w każdym aspekcie, oprócz jednego: był bez grzechu. Dlatego na koniec swojego życia mógł powiedzieć, “Ja przestrzegałem przykazań Ojca mego i trwam w miłości jego” (Jana 15:10). Dlatego apostoł Paweł odnosi się do Jezusa jako “tego, który nie znał grzechu” (2 Koryntian 5:21). Apostoł Piotr mówi nam, że Jezus “grzechu nie popełnił ani nie znaleziono zdrady w ustach jego” (1 Piotra 2:22). Apostoł Jan stwierdza o Jezusie “grzechu w nim nie ma” (1 Jana 3:5). Jasnym jest zatem, mamy Jezusa “doświadczonego we wszystkim, podobnie jak my, z wyjątkiem grzechu” (Hebrajczyków 4:15).</p>
<p>Jezus musiał być w pełni człowiekiem by służyć nam jako nasz idealnie posłuszny Bogu reprezentant. Jego posłuszeństwo jako człowieka jest w kontraście do nieposłuszeństwa Adama, naszego reprezentanta. Paweł mówi, że “jak przez nieposłuszeństwo jednego człowieka wielu stało się grzesznikami, tak też przez posłuszeństwo jednego wielu dostąpi usprawiedliwienia” (Rzymian 5:19). Jeżeli Jezus nie był w pełni człowiekiem, jego posłuszeństwo za nas byłoby nic nieznaczące.</p>
<p>Tak jak Jezus musiał być człowiekiem by żyć życiem jakim my powinniśmy, tak samo musiał być człowiekiem by umrzeć za nas. Było to konieczne, z powodu naszego człowieczeństwa. List do Hebrajczyków 2:17 mówi, “musiał we wszystkim upodobnić się do braci, aby mógł zostać miłosiernym i wiernym arcykapłanem przed Bogiem dla przebłagania go za grzechy ludu.” Jeżeli Jezus nie byłby w pełni człowiekiem, jego śmierć za nas byłaby nic nie warta.</p>
<p>Dodatkowo, człowieczeństwo Jezusa (a także jego bóstwo) pozwala mu służyć jako “jeden pośrednik między Bogiem a ludźmi” (1 Tymoteusza 2:5). To również oznacza, że jako człowiek, był doświadczony “we wszystkim, podobnie jak my” i przez to może “współczuć ze słabościami naszymi” (Hebrajczyków 4:15). Ponieważ “sam przeszedł przez cierpienie i próby, może dopomóc tym, którzy przez próby przechodzą” (Hebrajczyków 2:18).</p>
<h2 id="jezus---w-pełni-bóg">Jezus - w pełni Bóg</h2>
<p>Jak powiedzieliśmy wcześniej, Jezus był poczęty w łonie swojej matki przez cudowne działanie Ducha Świętego. To jest jasno stwierdzone w Ewangelii Mateusza 1:18. Narodziny Jezusa z dziewicy były cudownym działaniem Boga. Przez działanie Ducha Świętego w matce Jezusa, Marii, człowieczeństwo i boskość zostały zjednoczone w sposób jaki nigdy się już nie zdarzy.</p>
<p>Biblia wyraźnie stwierdza, że Jezus jest w pełni Bogiem. Na przykład, apostoł Paweł pisze w Liście do Kolosan 2:9, “w nim mieszka cieleśnie cała pełnia boskości.” Dodatkowo, kiedy ludzie współcześni Jezusowi nazywali go “Panem”, korzystali z terminu używanego ponad sześć tysięcy razy w greckim tłumaczeniu Starego Testamentu odnoszącego się do Boga lub “Pana”. Dlatego też, kiedy anioły ogłaszały narodziny Jezusa słowami, “dziś narodził się wam Zbawiciel, którym jest Chrystus Pan” (Łukasza 2:11), mówiły że narodził się sam Pan Bóg.</p>
<p>Jezus, gdy zapytano go czy widział Abrahama, odparł “pierwej niż Abraham był, Jam jest” (Jana 8:57-58). Ci którzy to słyszeli “porwali kamienie, aby rzucić na niego” (Jana 8:59), tak jak postąpiłby każdy szanujący się religijny przywódca gdyby ktoś uważał się za Boga. Rozumieli, że Jezus przypisywał sobie ten sam tytuł jaki Bóg nadał sobie w Księdze Wyjścia 3:14 - “Jestem, który jestem.”</p>
<p>W księdze Objawienia 22:13, Jezus mówi, “Ja jestem alfa i omega, pierwszy i ostatni, początek i koniec.” To jest bardzo podobne do tego co Bóg Ojciec powiedział na początku tej samej księgi: “Jam jest alfa i omega (początek i koniec)”, mówi Pan Bóg, “ten, który jest i który był, i który ma przyjść, Wszechmogący” (Objawienia 1:8)</p>
<p>Prorok Izajasz potwierdza status Jezusa jako króla rządzącego na wieki - rolę jaką tylko Bóg mógłby wypełnić: “potężna będzie władza i pokój bez końca” (Izajasza 9:7). Dlatego apostoł Paweł powiedział o Jezusie, że jest godnym czci: “Dlatego też Bóg wielce go wywyższył i obdarzył go imieniem, które jest ponad wszelkie imię, aby na imię Jezusa zginało się wszelkie kolano na niebie i na ziemi, i pod ziemią i aby wszelki język wyznawał, że Jezus Chrystus jest Panem, ku chwale Boga Ojca” (Filipian 2:9-11). Bóstwo Jezusa jest powodem dla którego Bóg Ojciec mówi, “Niechże mu oddają pokłon wszyscy aniołowie Boży” (Hebrajczyków 1:6).</p>
<p>Jezus był w pełni Bogiem. “W nim zamieszkała cała pełnia boskości” (Kolosan 1:19). Jeżeli Jezus nie byłby w pełni Bogiem, nie mógłby ponieść pełnej kary za grzechy całego świata. Jeżeli nie poniósłby pełnej kary za grzechy świata jako bezgrzeszny człowiek, to nikt nie miałby spłaconej kary za grzechy, i nikt nie byłby zbawiony.</p>
<h2 id="jezus---w-pełni-bóg-i-w-pełni-człowiek">Jezus - w pełni Bóg i w pełni człowiek</h2>
<p>Jezus był w pełni Bogiem. Jezus był również w pełni człowiekiem. Był w pełni obiema naturami w tym samym czasie. Odwieczny Syn Boży wziął na siebie prawdziwie ludzką naturę. Jego boska i ludzka natura są na zawsze różne i utrzymujące swoje własności choć są wiecznie i nierozłącznie zjednoczone w jednej osobie.</p>
<p>To jest chyba najbardziej zdumiewający cud w całej Biblii - wieczny Syn Boży, sam w pełni Bóg, stał się człowiekiem i robiąc to połączył się na zawsze z ludzką naturą. Jezus, człowiek inny od wszystkich jakich ten świat będzie jeszcze oglądać, przez wieczne złączenie nieskończoności ze skończonością zmienił na zawsze bieg historii.</p>
<h2 id="pytania-do-powtórki-i-zastosowania">Pytania do powtórki i zastosowania</h2>
<ol style="list-style-type: decimal">
<li><p>Jezus jest w pełni Bogiem. W jaki sposób ciebie to zachęca?</p></li>
<li><p>Jezus jest w pełni człowiekiem. W jaki sposób ciebie to zachęca?</p></li>
<li><p>Pomódl się, mówiąc bezpośrednio do Jezusa, dziękując mu za przyjście na ziemię i stanie się dla ciebie w pełni człowiekiem. ﻿</p></li>
</ol>
<hr>
<a href="kontakt.html">Kontakt z autorem</a> |
Stworzono: 2011-07-04 
| Aktualizacja: 2017-08-29 

<img src="http://stat.4u.pl/cgi-bin/s.cgi?i=zxcvbstats&amp;r=ns" width="1" height="1">
</body>
</html>
