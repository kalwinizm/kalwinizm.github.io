<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="viewport" content="width=device-width, initial-scale=1.0">
  <meta name="generator" content="pandoc" />
  <meta name="date" content="2011-03-14" />
  <title>Poznaj heretyka: Monoteletyzm</title>
  <style type="text/css">code{white-space: pre;}</style>
  <link rel="stylesheet" href="style.css" type="text/css" />
</head>
<body>
<div id="header">
<h1 class="title">Poznaj heretyka: Monoteletyzm</h1>
</div>
<h2 id="czy-jezus-miał-ludzką-wolę">Czy Jezus miał ludzką wolę?</h2>
<p>Pomimo zadeklarowanej na Soborze Nicejskim (325) i Chalcedońskim (451) klasycznej, ortodoksyjnej Chrystologii mówiącej o dwóch naturach Chrystusa, nadal istniał ruch myślowy znany jako Monofizytyzm (wierzenie że Chrystus ma tylko jedną naturę) bazujący na ideach Apolinarego. W siódmym wieku, podjęto błędną próbę pogodzenia Monofizytyzmu z ortodoksyjną myślą. Zaproponowano, że &quot;podczas gdy Chrystus miał dwie natury, to miał tylko jedną 'aktywność'...albo lepiej ujmując, jedynie boską wolę&quot; (Henry Chadwick, The Early Church). To przekonanie, znane jako Monoteletyzm zostało zaproponowane przez Wigiliusza i niestety przyjęte przez Honoriusza I (papieża od 625-638). Dopiero na Soborze Laterańskim w Rzymie w 649 i później na szóstym ekumenicznym Soborze w Konstantynopolu (680-681) potępiono Monoteletyzm jako herezję.</p>
<h2 id="monoteletystyczny-pogląd-na-jezusa">Monoteletystyczny pogląd na Jezusa</h2>
<p>Monoteletyzm, najbardziej zagorzale broniony przez Sergiusza I z Konstantynopola, naucza że Jezus Chrystus miał tylko jedną wolę. Po Chalcedonie, Monoteletyści martwili się o tych, którzy postulowali dwie wole w Chrystusie (ang. Dyotheletism) że zbliżają się oni niebezpiecznie blisko Nestorianizmu (wierzenia że w Chrystusie były dwie osoby, zamiast po prostu dwóch natur). Jeżeli Jezus miał dwie natury ludzką i boską, to ciężko stwierdzić, argumentowali Monoteletyści, czy nie jest on w istocie dwoma osobami - nauczanie jakie zostało potępione na Chalcedonie. Zatem Monoteletyści argumentowali, że Jezus nie miał własnej ludzkiej woli, ale że był kontrolowany przez boską wolę z wysokości.</p>
<h2 id="walka-o-człowieczeństwo-jezusa">Walka o człowieczeństwo Jezusa</h2>
<p>Podczas okresu kiedy Monoteletyzm był akceptowany w kościele, wielu zastanawiało się czy jest on wierny formule Chalcedońskiej. Jednakże jeden teolog powstał przeciw znaczącej opozycji i nawet oddał swoje życie za ortodoksyjne nauczanie Nowego Testamentu przedstawione na Chalcedonie. Nazywał się Maksym Wyznawca (około 580-662). Według Maksyma, Monotelestyczny błąd przedstawiał (podobnie jak Apolinaryzm) słabe zrozumienie ludzkiej natury. Jeżeli normalni ludzie mają racjonalną wolę, to również i Chrystus - jeśli jest w pełni człowiekiem - musi mieć racjonalną wolę. Widział Chalcedon jako właściwie utrzymujący biblijny balans boskości i człowieczeństwa Chrystusa pozwalający na istnienie mistycznej unii człowieka i bóstwa w Chrystusie. Maksym był więziony i torturowany za swój pogląd, co doprowadziło go do kary śmierci. Jednakże słuszność jego poglądu została później potwierdzona. Według szóstego Ekumenicznego Soboru Kościoła w Konstantynopolu (680-681 AD) są dwie wole i dwa ośrodki działania w Chrystusie, ale nie dwie osoby: &quot;My tak samo deklarujemy że w nim [Chrystusie] są dwie naturalne wole (dyo physika theleseis) i dwa naturalne działania (dyo physikas energeias) niepodzielne, niezmienne, nierozłączne, niezmieszane, zgodnie z nauczaniem świętych Ojców. I te dwie naturalne wole nie są przeciwstawne sobie (Boże uchowaj!) jak sugerują bezbożni heretycy, ale jego ludzka wola poddaje się, co czyni bez oporu i chętnie, będąc poddana jego boskiej wszechmogącej woli&quot; (Oliver Crisp, Divinity and Humanity).</p>
<h2 id="dlaczego-ludzka-wola-jezusa-jest-ważna">Dlaczego ludzka wola Jezusa jest ważna?</h2>
<p>Podczas gdy pierwszorzędne znaczenie tej dyskusji jest Chrystologiczne, to jednak jest też w niej praktyczne zastosowanie dla chrześcijanina, choć ukryte pod niuansami debaty. A dokładniej, jak mamy rozumieć działania Jezusa w Ewangeliach? &quot;Czy Pan do którego i przez którego modlą się chrześcijanie, też się modlił?&quot; (The Early Church). Jeżeli Jezus miał tylko jedną boską/ludzką wolę, taka modlitwa nie miała by sensu. Z drugiej strony, jeżeli Jezus miał prawdziwą i kompletną ludzką wolę obok jego boskiej woli, to modlitwa miałaby duże znaczenie dla osoby Chrystusa. Na pierwszy plan jednak wysuwa się maksyma Grzegorza z Nazjanu mówiąca: to czego [Chrystus] nie przyjął, tego nie odkupił. Przypomnimy ponownie, jeżeli Jezus jest jedynym wiecznym Synem Ojca który dla nas i dla naszego zbawienia stał się człowiekiem, wtedy musi być on w pełni człowiekiem jeżeli ma być jedynym pośrednikiem pomiędzy Bogiem a ludźmi.</p>
<hr>
<a href="kontakt.html">Kontakt z autorem</a> |
Stworzono: 2011-03-14 
| Aktualizacja: 2017-08-25 

</body>
</html>
