<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="viewport" content="width=device-width, initial-scale=1.0">
  <meta name="generator" content="pandoc" />
  <meta name="date" content="2013-04-13" />
  <title>Czy Drugi List Piotra 2:1 zaprzecza Ograniczonemu Odkupieniu?</title>
  <style type="text/css">code{white-space: pre;}</style>
  <link rel="stylesheet" href="style.css" type="text/css" />
</head>
<body>
<div id="header">
<h1 class="title">Czy Drugi List Piotra 2:1 zaprzecza Ograniczonemu Odkupieniu?</h1>
</div>
<p>Czytelnik <a href="http://forum.protestanci.info/">forum protestanci</a>, zadał mi pytanie:</p>
<blockquote>
<p>&lt;&lt; &quot;Lecz byli tez falszywi prorocy miedzy ludem, jak i wsród was beda falszywi nauczyciele, którzy wprowadzac beda zgubne nauki i zapierac sie Pana, <strong>który ich odkupil</strong>, sprowadzajac na sie rychla zgube.&quot; (2 List Piotra 2:1, BW) Falszywi prorocy i falszywi nauczyciele, glosza zgubne nauki i zapieraja sie Pana - na pewno sa niewybrani. Wyglada jednak na to, ze Chrystus ich odkupil na krzyzu, co pogrubilem.&gt;&gt;</p>
</blockquote>
<p>Po pierwsze, należy czerpać soteriologiczne prawdy z fragmentów Biblii o nich mówiących. Ten wers takim fragmentem nie jest. Mamy List do Hebrajczyków rozdziały 7, 9 i 10 gdzie szczegółowo rozważany jest ekeft i rezultat ofiarnej śmierci Chrystusa, mamy List do Rzymian rozdziały 3, 4, i 5 - trzy pełne rozdziały na temat znaczenia usprawiedliwienia. To są miejsca, gdzie musimy iść by zrozumieć co to jest usprawiedliwienie, znaczenie ofiary Chrystusa i jej rezultat. Stąd też wers z Drugiego Listu Piotra powinien być interpretowany w świetle całej Biblii, a nie przeciwko jej całemu nauczaniu. Ten wers nie jest na temat dzieła Chrystusa na krzyżu, ale drugi rozdział jest na temat fałszywych nauczycieli i apostazji w kościele. Nie można wziąć stąd małego wycinka i odrzucić wszystko o czym mówi reszta Słowa.</p>
<p>Następnie, jeśli ktoś buduje na tym wersie argument odrzucający naukę o Ograniczonym Odkupieniu to musi być absolutnie pewien, że słowo &quot;Pan&quot; w tym wersie odnosi się do Chrystusa. W Grece słowo &quot;Pan&quot; w tym wersie to despotēs (stąd mamy słowa despota, despotyzm, despotyczny itp), a nie kurios (tytuł soteriologiczny, np. Kurios Iesous - Jezus jest Panem). Jeżeli słowo &quot;Pan&quot; nie odnosi się do Chrystusa, a na przykład do Boga Ojca to cały anty-kalwiński argument budowany na tym wersie upada. Bóg Ojciec nazwany jest despotēs w modlitwie wierzących gdzie zwracają się do Boga Ojca, rozróżniając później Syna (Dzieje Apostolskie 4:24).</p>
<p>Dodatkowo, słowo &quot;odkupił&quot; w greckim agorazō nie ma podanej ceny, co jest jedynym takim przypadkiem w Nowym Testamencie jeżeli jest to zwrot soteriologiczny. Słowo agorazō w kontekście soteriologicznym, kiedy mowa o śmierci Chrystusa ma zawsze podaną cenę (np. krew Chrystsusa). Termin agorazō jest użyty w tym fragmencie w sposób nie odnoszący się do odkupienia przez Chrystusa.</p>
<p>Zatem, jeżeli ten fragment nie odnosi się do Chrystusa i jego odkupieńczej śmierci, to o co w nim chodzi? Apostoł Piotr daje nam tutaj przykład ze starotestamentowych stosunków (podobny do tego z Księgi Powtórzonego Prawa 32:5-6) suwerennego pana (despotes), który zakupił niewolników i na tej podstawie wymaga ich posłuszeństwa.</p>
<p>Wiecej:</p>
<ul>
<li><p>http://www.youtube.com/watch?v=6hdFUKA68Po</p></li>
<li><p>http://www.reformationtheology.com/2008/01/does_2_peter_21_deny_particula.php</p></li>
<li><p>http://vintage.aomin.org/2PE21.html﻿</p></li>
</ul>
<hr>
<a href="kontakt.html">Kontakt z autorem</a> |
Stworzono: 2013-04-13 
| Aktualizacja: 2017-08-29 

<img src="http://stat.4u.pl/cgi-bin/s.cgi?i=zxcvbstats&amp;r=ns" width="1" height="1">
</body>
</html>
