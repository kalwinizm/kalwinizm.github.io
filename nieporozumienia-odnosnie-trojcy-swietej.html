<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="viewport" content="width=device-width, initial-scale=1.0">
  <meta name="generator" content="pandoc" />
  <meta name="date" content="2011-03-14" />
  <title>Nieporozumienia odnośnie Trójcy Świętej</title>
  <style type="text/css">code{white-space: pre;}</style>
  <link rel="stylesheet" href="style.css" type="text/css" />
</head>
<body>
<div id="header">
<h1 class="title">Nieporozumienia odnośnie Trójcy Świętej</h1>
</div>
<p>Jednym z podstawowych nieporozumień odnośnie Trójcy Świętej jest tryteizm, który silnie akcentuje rozróżnienie pomiędzy osobami Trójcy stwierdzając w końcu że jest trzech bogów. Ten pogląd zaniedbuje jedność natur Ojca, Syna i Ducha Świętego.</p>
<p>Na drugim końcu spektrum jest herezja modalizmu (znana też jako Sabelianizm, od imienia jej najwcześniejszego propagatora Sabeliusza, z trzeciego wieku), która zatraca rozróżnienie pomiędzy osobami i uważa że Bóg jest tylko jedną osobą. W tym poglądzie, pojawienie się trzech osób jest jedynie trzema przejawami istnienia jednego Boga. Na przykład, Bóg objawia się jako Ojciec kiedy stwarza i daje prawo, jako Syn w odkupieniu, i jako Duch w okresie kościoła. Współczesna wersję modalizmu można znaleźć w nauczaniach ruchu Pentekostalizm Jedności Bóstwa (Oneness Pentecostalism).</p>
<p>Zarówno tryteizm i modalizm zawodzą w utrzymaniu biblijnej równowagi pomiędzy jedną rzeczywistością Boga i jego wiecznym istnieniem jako trzy osoby.</p>
<p>Trzecim błędem jest zaprzeczanie pełnemu bóstwu Syna i Ducha Świętego, i twierdzenie że byli stworzeni. To jest herezja Arianizmu (od nauczyciela Ariusza, ok. 256-336), i utrzymywana jest nadal przez Świadków Jehowy.</p>
<h2 id="jakie-są-praktyczne-implikacje-doktryny-o-trójcy-świętej">Jakie są praktyczne implikacje doktryny o Trójcy Świętej?</h2>
<ol style="list-style-type: decimal">
<li>Doktryna o Trójcy Świętej daje możliwość na ostateczne objawienie Boga jakiego poznajemy w Chrystusie: &quot;Boga nikt nigdy nie widział, lecz jednorodzony Bóg, który jest na łonie Ojca, objawił go.&quot; (Ew. Jana 1:18). Nikt nie może widzieć Boga i żyć (Ex. 33:20; 1 Tym 6:16), ale Boży Syn umożliwił faktyczne objawienie Boga w ciele.</li>
<li>Trójca umożliwia odkupienie. Odkupienie grzesznego człowieka jest dokonane przez różne i zjednoczone działania każdej z osób Boga (Godhead): &quot;o ileż bardziej krew Chrystusa, który przez Ducha wiecznego ofiarował samego siebie bez skazy Bogu, oczyści sumienie nasze od martwych uczynków, abyśmy mogli służyć Bogu żywemu&quot; (List do Hebrajczyków 9:14).</li>
<li>Ponieważ Bóg jest trójjedyny, miał On odwieczną osobistą relację sam w sobie, w pełnej niezależności od stworzenia. Bóg nigdy nie miał niezaspokojonych potrzeb, &quot;gdyż sam daje wszystkim życie i tchnienie, i wszystko&quot; (Dzieje 17:25). Osobowość jest realna jedynie w istniejących relacjach, i rzeczywistość relacji może istnieć jedynie tam gdzie ktoś ma coś albo kogoś, nie będąc sam sobie punktem odniesienia; jeżeli zatem, Bóg nie byłby mnogi w sobie nie mógłby być osobowym, relacyjnym Bogiem dopóki nie zacząłby stwarzać, a przez to byłby zależny od stworzenia odnośnie własnej osobowości, co jest zarówno nonsensem jak i nie jest biblijne. Pomiędzy osobami Trójcy, zawsze istniała pełna relacyjna harmonia i kontakt; Bóg jest, z tego punktu widzenia, perfekcyjną społecznością sam w sobie. Poza mnogością w Trójcy, albo Boża wieczna niezależność od stworzenia albo jego wieczna relacyjność i osobowość musiałyby być podważone.</li>
<li>Trójca pokazuje ostateczny model relacji w ciele Chrystusa i małżeństwie (1 Kor 11:3, 12:4-6; Ef. 4:4-7).</li>
</ol>
<p>Doktryna o Trójcy jest daleko poza ludzkie możliwości zrozumienia jej w pełni. Aczkolwiek, jest kluczowa do zrozumienia natury Boga i centralnych wydarzeń w historii zbawienia, gdzie Bóg objawia się i działa jako trój-osobowa drużyna. Biblijne chrześcijaństwo stoi albo upada wraz z doktryną o Trójcy.</p>
<hr>
<a href="kontakt.html">Kontakt z autorem</a> |
Stworzono: 2011-03-14 
| Aktualizacja: 2017-08-29 

<img src="http://stat.4u.pl/cgi-bin/s.cgi?i=zxcvbstats&amp;r=ns" width="1" height="1">
</body>
</html>
