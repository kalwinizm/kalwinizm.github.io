<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="viewport" content="width=device-width, initial-scale=1.0">
  <meta name="generator" content="pandoc" />
  <meta name="date" content="2013-04-04" />
  <title>Co oznaczają słowa Jezusa 'którym odpuścicie grzechy, są im odpuszczone, a którym zatrzymacie, są im zatrzymane'?</title>
  <style type="text/css">code{white-space: pre;}</style>
  <link rel="stylesheet" href="style.css" type="text/css" />
</head>
<body>
<div id="header">
<h1 class="title">Co oznaczają słowa Jezusa 'którym odpuścicie grzechy, są im odpuszczone, a którym zatrzymacie, są im zatrzymane'?</h1>
</div>
<p>Słowa &quot;którym odpuścicie grzechy, są im odpuszczone, a którym zatrzymacie, są im zatrzymane&quot; znajdują się w dwudziestym rozdziale Ewangelii Jana, werset 23. Rozdział dwudziesty przedstawia co działo się po ukrzyżowaniu i pogrzebie Jezusa: pusty grób (1-10), spotkanie zmartwychwstałego Jezusa z Marią Magdaleną (11-18), pojawienie się Jezusa jego uczniom i ich posłanie (19-23), spotkanie Jezusa z Tomaszem (24-29).</p>
<p>Jak zwykle, nie wyrywamy wersetów z tekstu jak nam wygodnie, lecz patrzymy na całe Pismo. Dlatego przytoczmy pełen kontekst tych słów. Jezus w niedzielny wieczór pojawia się między uczniami pomimo zamkniętych drzwi i mówi:</p>
<blockquote>
<p>&quot;(21)...Pokój wam! Jak Ojciec Mnie posłał, tak i Ja was posyłam. (22) Po tych słowach tchnął na nich i powiedział im: Weźmijcie Ducha Świętego! (23) Którym odpuścicie grzechy, są im odpuszczone, a którym zatrzymacie, są im zatrzymane.&quot; Ewangelia Jana 20:21-23 bt</p>
</blockquote>
<p>Wersety 21 i 22 zawierają Janową wersję &quot;Wielkiego Posłannictwa&quot;, które jest kulminacją całej ewangelicznej prezentacji Jezusa jako posłanego przez Ojca (Jn 3:17). Posłany (Jezus) teraz stał się Posyłającym, wysyłając swoich wyznawców by składali o nim świadectwo i byli jego reprezentantami (Jn 17:18). Wszystkie trzy Osoby Boskie (Trójca Święta) są właczone w to posłanie: tak jak Bóg Ojciec posłał Boga Syna - Jezusa, tak Jezus posyła swoich uczniów (Jn 20:21), dajac im Boga Ducha Świętego (wers 22). Kiedy Jezus tchnął na nich i powiedział im &quot;Weźmijcie Ducha Świętego&quot; to był to przedsmak tego co wydarzy się w dniu Piećdziesiątnicy (Dzieje Apostolskie rozd. 2). Nie można tego jednak rozumieć, że Duch Święty nie był obecny wcześniej w życiu uczniów.</p>
<p>Tutaj dochodzimy, do slów Jezusa o odpuszczeniu grzechów i ich zatrzymaniu. Oba te wyrażenia reprezentują w języku greckim czasowniki w trybie dokonanym i mogą też być przetłumaczone jako &quot;zostały odpuszczone&quot; i &quot;zostały zatrzymane&quot; ponieważ oddają rzeczywistość dokonanej czynności w przeszłości z efektami trwającymi w teraźniejszości. Ideą jest, że nie indywidualni chrześcijanie czy kościoły mają moc lub autorytet sami z siebie do przebaczania czy zatrzymywania grzechów ludziom, lecz raczej kiedy kosciół głosi ewangelię, przesłanie przebaczenia grzechów w mocy Ducha Świętego (wers 22), głosi że ci którzy wierzą w Jezusa mają przebaczone grzechy, a ci którzy nie uwierzą w niego nie mają ich przebaczonych. To jest odzwierciedleniem tego co Bóg w niebie już uczynił (Mat. 16:19).﻿</p>
<hr>
<a href="kontakt.html">Kontakt z autorem</a> |
Stworzono: 2013-04-04 
| Aktualizacja: 2017-08-29 

</body>
</html>
