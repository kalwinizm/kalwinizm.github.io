<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="viewport" content="width=device-width, initial-scale=1.0">
  <meta name="generator" content="pandoc" />
  <meta name="date" content="2011-06-13" />
  <title>Ograniczone odkupienie</title>
  <style type="text/css">code{white-space: pre;}</style>
  <link rel="stylesheet" href="style.css" type="text/css" />
</head>
<body>
<div id="header">
<h1 class="title">Ograniczone odkupienie</h1>
</div>
<p>Ograniczone odkupienie (ang. limited atonement) to biblijna nauka o tym, że śmierć Chrystusa jest skuteczna by zbawić każdego kto wierzy i przychodzi do Jezusa Chrystusa by skorzystać z odpuszczenia grzechów dzięki Jego odkupieniu dokonanym na krzyżu.</p>
<p>Odkupieńcza śmierć Chrystusa jest wyraźnie połączona z jego wstawiennictwem przed Ojcem. Dlatego możemy zauważyć następujące prawdy:</p>
<ol style="list-style-type: decimal">
<li>Jest niemożliwym aby Syn nie wstawiał się za wszystkimi tymi za których umarł. Jeżeli Chrystus umarł w ich zastępstwie, jak mógłby nie przedstawiać swojej ofiary za nich przed Ojcem? Czy rzeczywiście można wierzyć że Chrystus umarł za kogoś, kogo nie miał zamiaru zbawić?</li>
<li>Jest niemożliwym aby ktokolwiek za kogo Syn nie umarł otrzymał Chrystusowe wstawiennictwo. Jeżeli Chrystus nie umarł za daną osobę, jakże Chrystus mógłby się za nią wstawiać, jeśli nie ma podstaw do szukania miłosierdzia u Ojca dla tej osoby?</li>
<li>Jest niemożliwym aby ktokolwiek za kim Syn się wstawia mógł zginąć. Czy możemy sobie wyobrazić Syna błagającego przed Ojcem, przedstawiającego swoje odkupienie za daną osobę którą chce zbawić, a Ojciec odrzuca wstawiennictwo Syna? Ojciec zawsze wysłuchuje Syna (Jan 11:42). Czy nie wysłuchałby błagań Syna w sprawie tych których Syn pragnie zbawić?</li>
</ol>
<p>Co więcej, jeżeli wierzymy że Chrystus może wstawiać się za kimś kogo Ojciec nie zbawi, wtedy musimy też albo wierzyć 1) że jest niezgoda w Trój-jedynym Bogu, Ojciec pragnący jedno, a Syn coś innego, albo 2) że Ojciec nie jest w stanie uczynić tego o co błaga Syn. Obie pozycje są kompletnie niemożliwe.</p>
<h2 id="za-kogo-modli-się-chrystus">Za kogo modli się Chrystus?</h2>
<p>To, że Chrystus nie działa jako Najwyższy Kapłan dla wszystkich ludzi jest jasno pokazane w Jego &quot;Arcykapłańskiej Modlitwie&quot; w Ewangelii Jana rozdział 17. Pan Jezus jasno rozróżnia w tej modlitwie pomiędzy &quot;światem&quot; a tymi którzy są Jego, szczególnie wers 9 mocno to podkreśla:</p>
<p>Ja za nimi proszę, nie za światem proszę, lecz za tymi, których mi dałeś, ponieważ oni są twoi.</p>
<p>Kiedy Chrystus modli się do Ojca, nie modli się za &quot;świat&quot; ale za tych którzy byli Mu dani przez Ojca (Ew. Jana 6:37).</p>
<h2 id="za-jak-wielu-umarł-chrystus">Za jak wielu umarł Chrystus?</h2>
<p>Jest dużo wersetów w Piśmie Świętym uczących, że zakres odkupienia w śmierci Chrystusa ograniczony jest do wybranych. Wersety poniżej mówią dokładnie o zakresie odkupienia:</p>
<p>Podobnie jak Syn Człowieczy nie przyszedł, aby mu służono, lecz aby służył i oddał życie swoje na okup za wielu. (Ew. Mateusza 20:28)</p>
<p>&quot;Wielu&quot; za których Chrystus umarł to wybrani Boga, tak jak wieki wcześniej mówił prorok Izajasz,</p>
<p>Sprawiedliwy mój sługa wielu usprawiedliwi i sam ich winy poniesie. (Izajasza 53:11)</p>
<h2 id="za-kogo-umiera-dobry-pasterz">Za kogo umiera Dobry Pasterz?</h2>
<p>Pan Jezus dał wyraźnie do zrozumienia że Jego śmierć była za Jego ludzi kiedy mówił o Pasterzu i owcach:</p>
<p>Ja jestem dobry pasterz. Dobry pasterz życie swoje kładzie za owce...jak Ojciec mnie zna i Ja znam Ojca, i życie swoje kładę za owce. (Ew. Jana 10:11, 15)</p>
<p>Dobry Pasterz daje Swoje życie za owce. Czy wszyscy ludzie są owcami Chrystusa? Z pewnością nie, ponieważ większość ludzi nie zna Chrystusa, a Chrystus mówi że Jego owce Go znają (Ew. Jana 10:14). Dodatkowo, Jezus w szczególności powiedział Żydom którzy nie wierzyli w Niego: &quot;lecz wy nie wierzycie, bo nie jesteście z owiec moich&quot; (Ew. Jana 10:26). Zauważ kontrast z ideą mówiącą że gdy ktoś uwierzy czyni się owcą Chrystusa. Jezus mówi że oni nie wierzyli, ponieważ nie byli z Jego owiec! To czy ktoś jest owcą Chrystusa jest decyzją Ojca (Ew. Jana 6:37; 8:47), a nie samej owcy!</p>
<p>(Dr James White)﻿</p>
<hr>
<a href="kontakt.html">Kontakt z autorem</a> |
Stworzono: 2011-06-13 
| Aktualizacja: 2017-08-29 

<img src="http://stat.4u.pl/cgi-bin/s.cgi?i=zxcvbstats&amp;r=ns" width="1" height="1">
</body>
</html>
